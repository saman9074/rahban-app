#  اپلیکیشن رهبان 

رهبان یک اپلیکیشن امنیتی مدرن و ضروری برای تمام کسانی است که به امنیت خود در طول سفرهای روزمره اهمیت می‌دهند. این اپلیکیشن به شما این قدرت را می‌دهد که در هر لحظه از سفر، از تاکسی و سرویس‌های آنلاین گرفته تا سفرهای بین شهری، یک لایه امنیتی هوشمند و قابل اعتماد همراه خود داشته باشید و آرامش خیال را برای خود و عزیزانتان به ارمغان بیاورید.

## رهبان چه کاری انجام می‌دهد؟ 

هدف اصلی رهبان، ایجاد یک پل ارتباطی امن بین شما و افراد مورد اعتمادتان (نگهبانان) در طول سفر است. با شروع هر سفر، رهبان:

- یک لینک ردیابی زنده و امن ایجاد می‌کند: این لینک از طریق پیامک برای نگهبانان شما ارسال می‌شود.
- موقعیت شما را به صورت زنده نمایش می‌دهد: نگهبانان شما می‌توانند با کلیک روی لینک، موقعیت لحظه‌ای شما را روی نقشه دنبال کنند.
- در شرایط خطر به شما کمک می‌کند: با فشردن دکمه SOS، یک پیام هشدار اضطراری به سرعت برای تمام نگهبانان ارسال می‌شود تا آن‌ها را از وضعیت شما مطلع کند.

## دسترسی‌های مورد نیاز اپلیکیشن و دلیل آن‌ها
برای ارائه خدمات کامل و قابل اطمینان، رهبان به دسترسی‌های زیر نیاز دارد:
- موقعیت مکانی (Location - GPS):
-- دلیل نیاز: این دسترسی حیاتی‌ترین بخش اپلیکیشن است. برای اینکه بتوانیم موقعیت شما را به صورت زنده برای نگهبانانتان ارسال کنیم، به دسترسی مداوم به GPS گوشی شما (حتی در پس‌زمینه) نیاز داریم.
- دوربین (Camera):
-- دلیل نیاز: برای استفاده از قابلیت‌های سریع و هوشمند برنامه، مانند عکس پلاک خودرو و ارسال عکس اضطراری در هنگام فعال‌سازی SOS، این دسترسی ضروری است.
- اینترنت (Internet):
-- دلیل نیاز: برای ارسال اطلاعات موقعیت مکانی به سرورهای رهبان و برقراری ارتباط با وب‌سرویس، دسترسی به اینترنت ضروری است.

ما به حریم خصوصی شما متعهد هستیم و از این دسترسی‌ها فقط و فقط برای ارائه خدمات اصلی اپلیکیشن استفاده می‌کنیم. جهت حفظ حریم خصوصی راننده پس از اتمام سفر لینک رهگیری حذف شده و از دسترس خارج می گردد. همچنین تمامی اطلاعات به دلیل اینکه در صورت ایجاد اشکال در سفر قابل پیگیری باشد پس از تاخیر 15 روزه به صورت کامل از سرور حذف میگردد


## اقدامات بعدی:
- انتشار نسخه آفلاین کامل برنامه (جهت افزایش حفظ حریم خصوصی)
- افزودن امکان تغییر آدرس وب سرویس (با توجه به اوپن سورس بودن نسخه وب سرویس شما می توانید با این قابلیت وب سرویس را در سرور خود اجرا کنید و آدرس آن را در برنامه وارد کردید تا اطلاعات در سرور شما ذخیره و حریم خصوصی بیشتری ایجاد گردد.)
- بهبود رابط کاربری جهت تجربه بهتر در استفاده شما
- افزودن سرویس در کلاینت جهت بررسی لحظه ای و بدون خطا موقعیت مکانی حتی در صورت بسته شدن برنامه
- و....

## مشارکت 
شما می توانید با ارسال ایمیل به abdi9074@gmail.com پیشنهادات، انتقادات و بازخورد های خود از برنامه را ارسال نمایید.

## چرا رهبان ایجاد شد؟ 

این پروژه با الهام از یک رویداد تلخ و با یک هدف بزرگ ساخته شده است. ماجرای غم‌انگیز مرحومه الهه حسین نژاد، جرقه‌ای بود تا به فکر ساخت ابزاری برای افزایش امنیت بیفتیم؛ ابزاری که شاید بتواند از تکرار چنین حوادثی جلوگیری کند.

«رهبان» تقدیم می‌شود به تمام دختران و زنان سرزمینم.

به امید روزی که هیچ‌کس در هیچ مسیری، احساس ناامنی نکند و هر سفری، با آرامش خیال به پایان برسد.
